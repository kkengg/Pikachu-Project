# Mini-Project : ค่าไฟแพงมาจากอะไร? สถานการณ์พลังงานไฟฟ้าในประเทศไทย
  ปัญหาค่าไฟแพง? หนึ่งในประเด็นร้อนที่ถูกหยิบยกมาเป็นหัวข้อในการดีเบตถกเถียงระหว่างพรรคการเมืองจากเวทีการดีเบตการเลือกตั้งในปี 2566 ที่ผ่านมา เห็นได้ว่าเป็นประเด็นหลักที่หลายพรรคการเมืองให้ความสำคัญ และมีนโยบายเพื่อช่วยเหลือประชาชนเนื่องจากค่าไฟฟ้านับเป็นหนึ่งปัจจัยพื้นฐานของการดำรงชีวิต อีกทั้งกระทบในทุกภาคส่วน สำหรับ Mini-project นี้ต้องการนำเสนอการวิเคราะห์ค่าไฟฟ้าทั้งหมด 4 ส่วน ได้แก่
  
Part 1: สถานการณ์ค่าไฟประเทศไทยในปัจจุบัน

Part 2: ทรัพยากรและต้นทุนการผลิตพลังงานไฟฟ้าในประเทศไทย

Part 3: การใช้ไฟฟ้าของคนไทยในรอบ 10 ปีที่ผ่านมา

Part 4: ค่าไฟแพงขึ้นหรือถูกลงเมื่อเทียบกับอุณหภูมิ

## Part 1: สถานการณ์ค่าไฟประเทศไทยในปัจจุบัน
ค่าไฟแพงเกิดจากหลายองค์ประกอบโดย ส่วนแรกเกิดจากต้นทุนไฟฟ้าโดยไฟฟ้าส่วนใหญ่ที่ใช้ในประเทศไทยซื้อจากภาคเอกชนและมีการนำเข้าจากต่างประเทศ จากนั้นการไฟฟ้านครหลวงและการไฟฟ้าส่วนภูมิภาคจำหน่ายไฟฟ้าแก่ผู้บริโภคทุกภาคส่วนตามแผนภาพ

![ElectricityIndustry](https://github.com/kkengg/Pikachu-Project/assets/136548931/4ca03b5d-0bd7-4072-85fa-2849d7313f99)

จากใบแจ้งค่าไฟฟ้าในแต่ละเดือนมีองค์ประกอบหลักคือ
1.	ค่าพลังงานไฟฟ้า
2.	ค่าบริการ
3.	ค่า Ft
4.	ภาษีมูลค่าเพิ่ม 7%

   ![ฺBill](https://github.com/kkengg/Pikachu-Project/assets/136548931/65feb526-0265-426e-996d-542c91d3d721)

1.1 จากองค์ประกอบแรกค่าพลังงานไฟฟ้า ซึ่งจะมีการเปลี่ยนแปลงทุก 4-5 ปีตามนโยบายรัฐบาลดังนั้นจึงนำข้อมูลค่า Ft ของผู้ใช้ไฟฟ้าประเภทที่อยู่อาศัยโดยแบ่งเป็น การใช้ไฟฟ้าไม่เกิน 150 หน่วยต่อเดือน และการใช้ไฟฟ้าเกิน 150 หน่วยต่อเดือน ย้อนหลัง 12 ปี นำมาเทียบกับข้อมูลรัฐบาลแต่ละยุค เห็นได้ว่าช่วงปี 2554-2557 ซึ่งเป็นช่วงรัฐบาลยิ่งลักษณ์ นายกรัฐมนตรีมีค่า Ft ต่ำกว่าในช่วงรัฐบาลประยุทธ ทั้งนี้ค่า Ft สามารถเปลี่ยนแปลงได้จากหลายปัจจัย

![3](https://github.com/kkengg/Pikachu-Project/assets/136548931/db7518a1-f8cc-43f6-b1ac-53a1b200c28f)

1.2 การนำเข้าไฟฟ้าถือเป็นต้นทุนของค่าไฟฟ้า ข้อมูลที่นำมาวิเคราะห์เป็นมูลค่าการนำเข้า-ส่งออกไฟฟ้าย้อนหลัง 10 ปี ช่วงปี 2554-2563 โดยเลือกนำเสนอเป็นสัดส่วนระหว่างการส่งออกและนำเข้า พบว่าในปี 2560-2561 มีสัดส่วนนำเข้าไฟฟ้ามากถึง 90% นับเป็นมูลค่ากว่า 44 และ 47 พันล้านบาท ทั้งนี้ประเทศไทยมีแนวโน้มการนำเข้าไฟฟ้าสูงขึ้นทุกปี

![4](https://github.com/kkengg/Pikachu-Project/assets/136548931/5f717956-11b2-4e30-a5b5-8ea5a63a2cf7)

1.3 จากองค์ประกอบค่าไฟฟ้าทั้งหมด ค่า Ft เป็นปัจจัยหลักที่ทำให้ผู้บริโภคจ่ายค่าไฟฟ้าสูงขึ้นแม้ใช้ไฟฟ้าจำนวนเท่าเดิม อีกทั้งแปลฝันตามต้นทุนราคาไฟฟ้าและเศรษฐกิจประเทศ ซึ่งค่า Ft จะแตกต่างกันตามผู้ใช้แต่ละประเภท จากข้อมูลที่นำมาวิเคราะห์ได้นำค่า Ft ของผู้ใช้ไฟฟ้าประเภทบ้านอยู่อาศัย เนื่องจากเป็นประเภทผู้ใช้ไฟฟ้าที่มีจำนวนมากที่สุด มาเทียบกับ GDP และอัตราเงินเฟ้อย้อนหลัง 5 ปี ตั้งแต่ปี 2564 ถึง 2566 โดยเปรียบเทียบอัตราการเปลี่ยนแปลงจำนวนร้อยละของแต่ละตัวแปรเมื่อเทียบกับปีที่แล้ว (YoY%) พบว่า ค่า Ft มีอัตราการเปลี่ยนแปลงระหว่างปีมีระดับสูงเนื่องจากมีการเปลี่ยนแปลงบ่อย ภายใน 1 ปี

![1](https://github.com/kkengg/Pikachu-Project/assets/136548931/32e9239d-9f1e-489c-856f-974db5d5d2fb)

เมื่อนำค่าอัตราการเปลี่ยนแปลงจำนวนร้อยละของแต่ละตัวแปรมาเทียบความสัมพันธ์ระหว่างตัวแปรพบว่า อัตราเงินเฟ้อมีความสัมพันธ์กับค่า Ft ในระดับ 74% ซึ่งเป็นค่าที่สูง และ GDP มีความสัมพันธ์กับค่า Ft ในระดับ 22% ดังนั้นสรุปได้ว่าเมื่ออัตราเงินเฟ้อสูงขึ้น ค่า Ft จะเพิ่มขึ้นตามไปด้วยอย่างมีนัยสำคัญ

![2](https://github.com/kkengg/Pikachu-Project/assets/136548931/42ab781b-c270-43b8-8714-f6e7512bdec3)

1.4 ในภาพรวมการบริโภคพลังงานไฟฟ้าระดับประเทศ ได้นำข้อมูลค่าการใช้พลังงานไฟฟ้าขั้นสุดท้ายย้อนหลัง 5 ปี มาวิเคราะห์ โดยนำมาคำนวณหาอัตราการเปลี่ยนแปลงจำนวนร้อยละ พบว่าในปี 2562-2563 มีอัตราการเปลี่ยนแปลงลดลงซึ่งเป็นช่วงปีที่มีการแพร่ระบาดของ Covid-19 ทั้งนี้การใช้ไฟฟ้าของภาคธุรกิจรวมไปถึงภาคการท่องเที่ยวลดลงเนื่องจากมีประกาศการล็อกดาวน์ จึงเป็นสาเหตุให้มูลค่าการใช้ไฟฟ้าลดลง จากกราฟมีการทำนายมูลค่าการใช้พลังงานไฟฟ้าขั้นสุดท้ายล่วงหน้าปี 2566 โดยใช้วิธี Year-to-Year Growth คาดว่าปี 2566 จะมีมูลค่า 797 พันล้านบาท ละมีอัตราการอัตราการเปลี่ยนแปลงเพิ่มขึ้นจากปีก่อน 2.31%

![5](https://github.com/kkengg/Pikachu-Project/assets/136548931/db03d915-9fb2-4550-8367-ff7a1b503aa1)

## Part 2: ทรัพยากรและต้นทุนการผลิตพลังงานไฟฟ้าในประเทศไทย
2.1 แหล่งที่มาการไฟฟ้าจาก ผู้ผลิต โดยจะแบ่งเปย่อยๆ ดังนี้
 1. การไฟฟ้าฝ่ายผลิต (EGAT)
 2. ผู้ผลิตไฟฟ้ารายใหญ่ (IPP)
 3. ผู้ผลิตไฟฟ้ารายเล็ก (SPP)
 4. นำเข้า (IMPORT)

![ดาวน์โหลด](https://github.com/kkengg/Pikachu-Project/assets/123485982/c1297f67-5563-4c4f-8a65-c08c17520840)

จากภาพเป็นข้อมูลการผลิตไฟฟ้าจาก PDP2018 จะพบว่า EGAT มีปริมาณการผลิตไฟฟ้าคงที่หรือที่ประมาฯ 15,000 MW ตั้งต่ปี 2544-2565 และผู้ผลิตไฟฟ้ารายใหญ่ รายเล็ก และการนำเข้าจากต่างประเทศมีการเพิ่มตัวขึ้นเรื่อยๆตามการใช้งานจริง เนื่องจากการไฟฟ้าฝ่ายผลิตยังไม่สามารถผลิตไฟฟ้าตามการใช้งานจริง ทำให้ต้องมีการซื้อไฟฟ้าจากภาคเอกชนมากขึ้นและในอนาคตการกำหนดราคาไฟฟ้าจากการไฟฟ้าอาจะมีตัวแปรของภาคเอกชนเข้ามาเป็นตัวแปรสำคัญต่อราคาไฟฟ้า

![Price purchased by Producer](https://github.com/kkengg/Pikachu-Project/assets/123485982/53ee7988-d859-4c0e-bbe4-f50a66ef80ba)

จากราคาการผลิตไฟฟ้าจากภาคเอกชน จึงพบว่าราคาของผู้ผลิตรายย่อยมีราคาที่สูงกว่าผู้ผลิตรายใหญ่ และจากกราฟพบว่าการซื้อไฟฟ้าจากรายย่อยมีปริมาณที่มากขึ้นเรื่อยๆ และราคายังมีแนวโน้มที่สูงขึ้น 
  
2.2 แหล่งที่มาการไฟฟ้าจากเชื้อเพลิง 
พลังงานเชื้อเพลิงในการผลิตมีดังนี้
1. แก๊สธรรมชาติ
2. การนำเข้า
3. ถ่านหิน
4. พลังงานหมุนเวียน
5. พลังานน้ำ
6. น้ำมันดีเซล
7. น้ำมันเตา
   
![fuel](https://github.com/kkengg/Pikachu-Project/assets/123485982/bfd215f2-8a09-4480-8491-2d49e9750c59)

![ดาวน์โหลด (1)](https://github.com/kkengg/Pikachu-Project/assets/123485982/5c29cbdd-e11f-4d14-a547-aba60a8bd5bc)

โดยประเทศไทยมีค่าผลิตไฟฟ้าโดยแก๊สธรรมชาติเป็นอันดับ 1 แต่มีแนวโน้มต่อจากการผลิตลดลงเรื่อยๆ เนื่องจากปัจจุบันแก๊สธรรมชาติเป็นเป็นเชื้อเพลิงหลักในการผลิตไฟฟ้ามีแนวโน้มลดลงและเริ่มมีราคาเพิ่มขึ้น และประเทศไทยมีการนำเข้าไฟฟ้ามาขึ้นจาก สปป ลาว ในระยะ 10 ปีที่ผ่านมา และที่น่าสนใจการผลิตไฟฟ้าจากพลังงานหมุนเวียน(พลังงานน้ำ พลังงานแสงอาทิตย์ พลังงานลม พลังงานชีวมวล) มีแนวโน้มที่สูงขึ้น

![f](https://github.com/kkengg/Pikachu-Project/assets/123485982/c0a64d5a-dff5-43bb-a5fd-3924746e2515)
![g](https://github.com/kkengg/Pikachu-Project/assets/123485982/705a79ba-9e37-4254-9512-41b27f6d6894)
![ดาวน์โหลด (4)](https://github.com/kkengg/Pikachu-Project/assets/123485982/3a83f1e1-fe78-4efe-8ffa-fa687502a295)
![d](https://github.com/kkengg/Pikachu-Project/assets/123485982/8142232c-dd48-4082-b3f4-b09cc1989d68)

จากราคาจากเชื้อเพลิงหลักของการผลิตไฟฟ้า ราคาแก๊สธรรมชาติมีราคาที่สูงขึ้นซึ่งสวนทางกับปริมาณการผลิตไฟฟ้าที่มีแนวโน้มที่ลดลงหลังจากหลายปีที่ผ่านมา ดังนั้นการผลิตไฟฟ้าจากจากแก๊สธรรมชาติอาจจะเป็นคัวเลิกที่ไม่เหมาะสมต่อการผลิตไฟฟ้าในปัจจุบัน เนื่องจากมีหลายส่วนที่มีแนวโน้มสูงขึ้น ดังนั้น การไฟฟ้าฝ่ายผลิตจึงมีการวางแผนเพิ่มการผลิตไฟฟ้าหมุนเวียบขึ้นมาทดแทน

![ดาวน์โหลด (2)](https://github.com/kkengg/Pikachu-Project/assets/123485982/c4e712a8-0f0e-499a-8a6d-5146a8a07118)

สรุปได้ว่า แผนพัฒนากำลังผลิตไฟฟ้าของประเทศไทย พ.ศ. 2561 – 2580 เมื่อเทียบกับการต้องการใช้งานจริง มีปริมาณที่มากกว่าเฉลี่ยที่ 30% และ ราคาค่าไฟฟ้ามีแนวโน้มที่สูงขึ้นเนื่องจากปริมาณการใช้งานจริงของไฟฟ้าและการผลิตไฟฟ้ามีปริมาณที่แตกต่างถึง 20% จากปี 2565 และในอนาคตราคาค่าไฟอาจมีแนวโนมที่สูงขึ้นอีก 40-50% ในปี 2580 ที่มีปริมาณการผลิตถึง 77,600 MW


## Part 3: การใช้ไฟฟ้าของคนไทยในรอบ 10 ปีที่ผ่านมา

อ้างอิงจากข้อมูลจำนวนผู้ใช้ไฟฟ้าและปริมาณการใช้ไฟฟ้าของการไฟฟ้าส่วนภูมิภาคและการไฟฟ้านครหลวงปี พ.ศ. 2556 – 2565 สรุปเป็นภาพรวม โดยแบ่งตามหัวข้อดังนี้

3.1 จำนวนผู้ใช้ไฟฟ้า(ราย) ในแต่ละปี โดยแบ่งตามภาค 

  การไฟฟ้าส่วนภูมิภาคแบ่งพื้นที่รับผิดชอบออกเป็น 4 ภาค ได้แก่ ภาคกลาง ภาคตะวันออกเฉียงเหนือ ภาคเหนือ และภาคใต้
  
  การไฟฟ้านครหลวงรับผิดชอบ 3 จังหวัด ได้แก่ กรุงเทพมหานคร จังหวัดนนทบุรี และจังหวัดสมุทรปราการ ซึ่งในส่วนนี้เรารวมข้อมูลไว้ใน ภาคกลาง

  จากกราฟ 'The number of consumer (Classified by Region)' จำนวนผู้ใช้ไฟฟ้ามีจำนวนเพิ่มขึ้นในทุกๆ ปี และหากพิจารณาจำนวนผู้ใช้ไฟฟ้าแยกตามภาค พบว่าภาคกลางมีจำนวนผู้ใช้ไฟฟ้ามากกว่าภาคอื่น
![1 number of consumer](https://github.com/kkengg/Pikachu-Project/assets/123286529/0e12384c-f984-4d1a-99e9-9345eb4149c8)

3.2 ปริมาณการใช้ไฟฟ้าในแต่ละปี โดยแบ่งตามภาค

  จากกราฟ 'Electricity Consumption (Classified by Region)' แสดงภาพรวมปริมาณการใช้ไฟฟ้าทั้งประเทศ พบว่า ตั้งแต่ปี พ.ศ.2556 ถึงปี พ.ศ.2562 มีปริมาณการใช้ไฟฟ้าเพิ่มขึ้นในทุกๆ ปี จนกระทั่งปี พ.ศ.2563 ถึง พ.ศ.2564 เป็นปีที่มีการระบาดของเชื้อไวรัสโคโรนา 2019 หรือโรคโควิด-19 ในประเทศไทย และมีการประกาศ พ.ร.ก.ฉุกเฉินฯ ในปี พ.ศ.2563 ปริมาณการใช้ไฟฟ้าโดยรวมลดลง และในปีถัดมา พ.ศ.2565 ปริมาณการใช้ไฟฟ้ากลับมาเพิ่มขึ้นอีกครั้ง
![2 ปริมาณการใช้](https://github.com/kkengg/Pikachu-Project/assets/123286529/1db65e67-2a9a-4bf1-85d8-06021fb0397e)

3.3 ปริมาณการใช้ไฟฟ้า (หน่วย megawatt (MW)) แบ่งตามอัตราค่าไฟฟ้าประเภทต่าง ๆ 8 ประเภท และในที่นี้เราได้ทำการเพิ่มในส่วนของสถานีอัดประจุไฟฟ้าเป็นประเภทที่ 9

ประเภทที่ 1 บ้านอยู่อาศัย 
ประเภทที่ 2 กิจการขนาดเล็ก 
ประเภทที่ 3 กิจการขนาดกลาง 
ประเภทที่ 4 กิจการขนาดใหญ่ 
ประเภทที่ 5 กิจการเฉพาะอย่าง 
ประเภทที่ 6 ส่วนราชการและองค์กรที่ไม่แสวงหากำไร 
ประเภทที่ 7 สูบน้ำเพื่อการเกษตร 
ประเภทที่ 8 ผู้ใช้ไฟฟ้าชั่วคราว 
ประเภทที่ 9 สถานีอัดประจุไฟฟ้า 

ประเภทที่ 1 บ้านอยู่อาศัย

  ปริมาณการใช้ไฟฟ้าในปี 2563 ไม่ลดลงและยังคงเพิ่มขึ้นในปี 2564 ซึ่งเป็นช่วงที่มีการประกาศ พ.ร.ก. ฉุกเฉินฯ จากสถานการณ์โควิด-19 ทำให้ประชาชนใช้เวลาอยู่ในเคหสถานมากกว่าออกนอกบ้าน เป็นเหตุให้ปริมาณการใช้ไฟฟ้าในปี 2563-2564 เพิ่มขึ้น และกลับลดลงในปี 2565 ที่มีการประกาศยกเลิก พ.ร.ก.ฉุกเฉินฯ 

(อ้างอิงจากกราฟ'Electricity Consumption : บ้านอยู่อาศัย')
![t1 บ้านที่อยู่อาศัย](https://github.com/kkengg/Pikachu-Project/assets/123286529/2b75547f-5787-4f73-87ab-1b1319dfff96)

ประเภทที่ 2-5

  ปริมาณการใช้ไฟฟ้าในปี 2563–2564 มีปริมาณลดลง และกลับมาเพิ่มขึ้นในปี 2565 ซึ่งมีความสัมพันธ์ในทางตรงกันข้ามกับปริมาณการใช้ไฟฟ้าของประเภทที่ 1 คือ บ้านอยู่อาศัย 

(อ้างอิงจากกราฟ 'Electricity Consumption : กิจการขนาดเล็ก, กิจการขนาดกลาง, กิจการขนาดใหญ่,กิจการเฉพาะอย่าง)
![รวม 4 กิจการ](https://github.com/kkengg/Pikachu-Project/assets/123286529/62ad9e9d-6bd7-4a00-a754-2e86ffbe559b)

ประเภทที่ 6-9

  ประเด็นที่น่าสนใจเกี่ยวกับปริมาณการใช้ไฟฟ้าอยู่ที่ประเภทที่ 7 และประเภทที่ 9
  
  ประเภทที่ 7 การสูบน้ำเพื่อการเกษตร เป็นประเภทผู้ใช้ไฟฟ้าเดียวที่มีแนวโน้มลดลงตั้งแต่ปี 2563-2565 อย่างต่อเนื่อง ซึ่งสาเหตุที่ทำให้ปริมาณการใช้ไฟฟ้าลดลงนั้นอาจมีหลายปัจจัยที่ต้องการการศึกษาเพิ่มเติมเพื่อวิเคราะห์ในเชิงลึกต่อไป
(อ้างอิงจากกราฟ 'Electricity Consumption : สูบน้ำเพื่อการเกษตร')

  ประเภทที่ 9 สถานีอัดประจุไฟฟ้า สถานีอัดประจุไฟฟ้ามีปริมาณการใช้ไฟฟ้าเพิ่มขึ้นอย่างก้าวกระโดดในปี 2565 สืบเนื่องมาจากรัฐบาลมีนโยบายผลักดันการใช้และการผลิตรถEV ในประเทศไทยอย่างเข้มข้น เช่น เงินอุดหนุน, ลดภาษีสรรพสามิต, ลดอากรขาเข้ารถยนต์ที่ผลิตต่างประเทศ และนำเข้าทั้งคัน และยกเว้นอากรขาเข้าส่วนประกอบรถยนต์ EV 
(อ้างอิงจากกราฟ 'Electricity Consumption : สถานีอัดประจุไฟฟ้า')
![รวม 4 ev](https://github.com/kkengg/Pikachu-Project/assets/123286529/1835b9db-7526-47f5-bb64-69263d50e95b)


## Part 4: ค่าไฟแพงขึ้นหรือถูกลงเมื่อเทียบกับอุณหภูมิ

หน้าร้อนค่าไฟฟ้าจะสูงขึ้นจริงไหม? จากสถิติการใช้ไฟฟ้าของผู้ใช้ไฟฟ้าเทียบกับอุณหภูมิเฉลี่ยในแต่ละเดือนของประเทศไทยปี 2565 ในแต่ละเดือนพบว่าเดือนพฤษภาคมมีปริมาณการใช้ไฟฟ้าสูงสุด ตามมาด้วยเดือนมีนาคมเป็นอันดับ 2 และค่าความสัมพันธ์ระหว่างปัจจัยสถิติการใช้ไฟฟ้าของผู้ใช้ไฟฟ้ากับอุณหภูมิเฉลี่ยมีความสัมพันธ์อยู่ในระดับที่ 33% ดังนั้นเมื่ออุณภูมิสูงขึ้นมีแนวโน้มที่จะทำให้ค่าไฟฟ้าเพิ่มขึ้นตาม อย่างไรก็ตามอาจมีปัจจัยอื่นที่มาทำให้ค่าไฟฟ้าเพิ่มขึ้นหรือลดลงได้

![6](https://github.com/kkengg/Pikachu-Project/assets/136548931/1886b431-9429-4283-8940-1c2ec2883b98)

## สรุป

แหล่งอ้างอิง:

จากการวิเคราะห์ค่าไฟฟ้าและสถานการณ์พลังงานไฟฟ้าของประเทศไทยพบว่ามีแนวโน้มความต้องการใช้พลังงานไฟฟ้าเพิ่มขึ้นทุกปีหลังจากสถานการณ์ Covid-19 ซึ่งสะท้อนถึงมูลค่าในการใช้พลังงานไฟฟ้าที่เพิ่มขึ้นในระดับมหภาค ในขณะเดียวกันระดับครัวเรือนก็มีแนวโน้มเพิ่มสูงขึ้นทั้งในจำนวนผู้ใช้งาน ปริมาณการใช้พลังงานไฟฟ้า และค่าไฟฟ้าแปรผันตามปัจจัยต่างๆ เช่น เศรษฐกิจ ภูมิอากาศ หรือแม้กระทั่งการเมืองเอง
Mini project นี้วิเคราะห์ค่าไฟฟ้าได้พอสังเขป ดังนั้นเพื่อให้มีความแม่นยำและครอบคลุม ควรจะมีการศึกษาต่อในแนวทางการวิเคราะห์ค่าไฟฟ้าตามปัจจัยต่างๆ อย่างละเอียดเพิ่มเพื่อดูผลกระทบที่เกิดขึ้นจริงและนำข้อมูลเหล่านี้ไปใช้ในการคาดเดาแนวโน้มค่าไฟฟ้าในอนาคตได้

http://statbbi.nso.go.th/staticreport/page/sector/th/13.aspx

https://www.energy.go.th/th

https://www.mea.or.th/

https://www.pea.co.th/
